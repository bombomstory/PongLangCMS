 ระบบการจัดการเนื้อหาของเว็บไซต์(Content Management System) หรือ CMS    
เป็นระบบซอฟต์แวร์คอมพิวเตอร์ที่ใช้จัดระเบียบเนื้อหาเว็บไซต์และส่งเสริมการทำงานในหมู่คณะ ให้สามารถสร้างเอกสารหรือเนื้อหาสาระอื่น ๆ บนเว็บไซต์ได้ และCMS ยังเป็นระบบที่พัฒนาคิดค้นเพื่อช่วยลดทรัพยากรในการพัฒนา (Development) และการบริหาร (Management) เว็บไซต์ โดยส่วนใหญ่มักจะใช้ภาษาสคริปต์ (Script languages) เพื่อให้วิธีการทำงานเป็นอัตโนมัติ เช่น PHP , ASP , Python หรือตามความถนัดของผู้พัฒนา ซึ่งมักจะใช้ควบคู่กับโปรแกรมเว็บเวอร์และดาต้าเปสเซิร์ฟเวอร์
    CMS จะมีส่วนประกอบอยู่ 3 ส่วน ได้แก่
-แม่แบบ (Templates/Theme) คือส่วนที่เปรียบเสมือนหน้าตา หรือเสื้อผ้า ที่ถือว่าเป็นสีสันของเว็บไซต์ (Look&Feel) โดยจะมีรูปแบบที่กลมกลืนกันตลอดทั้งไซต์
-ภาษาสคริปต์ เป็นภาษาที่ใช้ควบคุมการทำงานทั้งหมดของระบบ
-ฐานข้อมูล เป็นพื้นที่สำหรับจัดเก็บข้อมูลที่เกี่ยวข้องกับเนื้อหาและการแสดงผลของเว็บไซต์
    หลักการทำงานของ CMS ระบบจะจัดการแบ่งแยกการทำงานระหว่างเนื้อหา (Content) ออกจาการออกแบบ (Desing) โดยการออกแบบเว็บเพจจะถูกจัดเก็บไว้ในแม่แบบ (Templates/Theme) ในขณะที่เนื้อหาจะถูกจัดเก็บไว้ในฐานข้อมูลหรือไฟล์ ซึ่งเมื่อมีการเรียกใช้งาน จะมีการทำงานร่วมกันระหว่าง 2 ส่วน เพื่อสร้างเว็บเพจขึ้นมา โดยเนื้อหาจะประกอบไปด้วยหลาย ๆ ส่วน เช่น Sidebar หรือ Blocks , Navigation bar หรือ Main bar , Title bar หรือ Top meno bar เป็นต้น