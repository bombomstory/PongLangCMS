ลักษณะที่สำคัญของระบบจัดการเนื้อหา คือ ช่วยให้ผู้ดูแลระบบ (Administrator) สามารถ
บริหารข้อมูลที่ต้องการเผยแพร่ผ่านทางส่วนต่อประสานเว็บ (Web Interface) ได้โดยตรงโดยไม่จำเป็น
ต้องมีความรู้ด้านภาษาโปรแกรมที่ลึกซึ้ง (Amsler and Nichols, 2008) นอกจากนี้ระบบจัดการเนื้อหา 
ยังรองรับการทำงานของเว็บไซต์ในรูปแบบของแผ่นแบบ (Template-Based Website) ที่อนุญาตให้
ผู้ใช้ปรับแต่งลักษณะการใช้งานและรูปแบบการแสดงผลตามที่ต้องการได้ด้วยตนเอง (Price, 2009) 
ด้วยเหตุนี้จึงทำให้ผู้ดูแลระบบสามารถเพิ่ม จัดการและเผยแพร่ข้อมูลได้อย่างรวดเร็ว
ระบบจัดการเนื้อหา ถูกนำไปประยุกต์ใช้ในงานด้านต่าง ๆ จำนวนมาก ซึ่งล้วนแล้วแต่มีรูปแบบ
และวัตถุประสงค์การใช้งานที่แตกต่างกันไป เช่น
เช่น
 - เว็บท่า (Web Portal) คือ ระบบจัดการเนื้อหาที่เน้นการจัดทำเว็บเพื่อเป็นศูนย์กลางในการ
ให้บริการด้านข้อมูลข่าวสารต่าง ๆ เพื่อให้บริการแก่ผู้ใช้เช่น เว็บรายงานข่าว เว็บให้ข้อมูลด้านการ
ท่องเที่ยว เว็บประจำองค์กร เป็นต้น โดยผู้ดูแลระบบสามารถจัดการเนื้อหาบนเว็บได้อย่างมี
ประสิทธิภาพ เนื่องจากมีระบบย่อยที่สนับสนุนต่อการทำงาน (Staab et al., 2000) ตัวอย่างเว็บท่าที่
ได้รับความนิยม ได้แก่Drupal, Joomla, Mambo, XoopsและPhpNuke เป็นต้น
 -  เว็บอีคอมเมิร์ซ (e-Commerce Web) คือ ระบบจัดการเนื้อหาที่พัฒนาขึ้นเพื่อรองรับการ
ดำเนินธุรกิจแบบออนไลน์(Online Business) เสมือนเป็นร้านค้าออนไลน์ที่ลูกค้าสามารถเข้ามาเลือก
ซื้อสินค้า คำนวณค่าใช้จ่าย ตัดสินใจซื้อ ชำระเงิน จนกระทั่งได้รับสินค้า ตัวอย่างเว็บเชิงพาณิชย์ที่ได้
รับความนิยม เช่น Margento, osCommerce, Zen-cart, VirturMartและPhpShop เป็นต้น
 -  เว็บแลกเปลี่ยนความคิดเห็น (Forums Web) คือ ระบบจัดการเนื้อหาที่เน้นการสื่อสาร
ระหว่างสมาชิกในรูปแบบการแสดงความคิดเห็น มีลักษณะคล้ายเว็บบอร์ด (Webboard) แต่มี
โครงสร้างที่ซับซ้อนและเป็นระบบระเบียบมากกว่า ทั้งในด้านความปลอดภัยของข้อมูล การจัดการ
สมาชิก และการกำหนดกฎ กติกาในการใช้งานที่เคร่งครัด ตัวอย่างเว็บแลกเปลี่ยนความคิดเห็นที่ได้
รับความนิยม เช่น YaBB,SMF, phpBB,Phorum และIPB เป็นต้น
 - วิกิ(Wiki) เป็นระบบจัดการเนื้อหาที่อนุญาตให้ผู้ใช้ทุกคน รวมถึงผู้ที่ไม่ได้เป็นเจ้าของ
เนื้อหานั้น ๆ มีส่วนร่วมในการเพิ่มและปรับปรุงเนื้อหาภายใน และยังรองรับการเชื่อมโยง (Link)
ไปยังข้อมูลอื่นที่สอดคล้องกันได้อย่างอัตโนมัติตัวอย่างวิกิที่ได้รับความนิยม เช่น MediaWiki, 
WackoWikiและPhpWiki เป็นต้น
นอกจากนี้ระบบจัดการเนื้อหา ยังปรากฏในรูปของการนำไปใช้งานด้านการเรียนรู้อิเล็กทรอนิกส์ 
(e-Learning) ได้แก่ ระบบจัดการเนื้อหาทางการเรียนรู้(Learning Content Management System: 
LCMS) และในรูปของเว็บล็อก (Weblog) 
